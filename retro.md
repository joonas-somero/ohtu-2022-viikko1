# Retrospektiivitekniikat

## Start, Stop, Continue, More of, Less of Wheel

Taululle piirretään viiteen sektoriin jaettu ympyrä, *pyörä*. Sektorit nimetään tekniikan nimen mukaisesti ja tiimiä rohkaistaan, tiimin koosta ja katselmoitavan ajanjakson pituudesta riippuen, 10-25 minuutin ajan pohtimaan viittä kysymystä:
1. Mitä tärkeää tulisi *aloittaa* tekemään?
1. Mitä turhaa tai haitallista tulisi *lakata* tekemästä?
1. Mitä jo toimivaa tulisi tehdä *jatkossakin*?
1. Mitä tulisi tehdä *enemmän*?
1. Mitä tulisi tehdä *vähemmän*?

Tiimin 'heittelemät' vastaukset kirjataan asianmukaisiin sektoreihin taululle. Lopuksi sovitaan prosessiin tehtävistä muutoksista.


## Glad, Sad, Mad

Osallistujat kirjoittavat lyhyesti muistilapuille sprintin aikana tekemiään havaintoja. Osallistujat esittelevät vuorotellen yhden lapun asian lyhyesti ja lappu laitetaan taululle yhteen kolmesta sarakkeesta perustuen lapulla olevan asian osallistujassa herättämään tunteeseen: *positiiviset*, *negatiiviset* ja *turhauttavat* asiat. Yksi osallistujista ryhmittelee olennaisesti samaa asiaa käsittelevät laput ryhmiksi. Esille tulleista asioista keskustellaan äänestyksellä valitussa järjestyksessä. Keskustelu päättyy kun tunnin kuluttua tai jos kaikki asiat on ehditty käydä läpi.
